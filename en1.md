<a href="README.md"><= Επιστροφή</a><br>
Το θερμοκήπιο έχει διαστάσεις 120cm (μήκος) x 50cm (πλάτος) x 75cm (ύψος) και ο σκελετός είναι κατασκευασμένος από PVC ηλεκτρολογικά κανάλια βαρέως τύπου. Το υλικό αυτό το επιλέξαμε γιατί είναι ελαφρύ, πολύ ανθεκτικό και κατεργάζεται εύκολα. Η όλη κατασκευή είναι στερεωμένη σε μοριοσανίδα 16mm, ώστε να μεταφέρεται εύκολα από δύο άτομα. Στο εσωτερικό περιέχει δύο παρτέρια μήκους 110cm όπου εκεί θα φυτευτούν 16 ρίζες από τα φυτά που πρόκειται να καλλιεργηθούν.<br>
Ο σκελετός ντύνεται με διάφανο νάυλον ώστε να περνάει το ηλιακό φως.<br>
Οι λετουργίες που γίνονται μέσα στο θερμοκήπιο είναι οι παρακάτω:<br>
  1. Πότισμα
  Σε χαμηλότερο επίπεδο υπάρχει δεξαμενή χωρητικότητας 20-30lt με το νερό και τις θρεπτικές ουσίες. Με μία αντλία πλυντηρίου το νερό ανεβαίνει πάνω και με σταγόνες ποτίζει τα φυτά μέσα από 16 ακροφύσια. Αυτόματα όταν το νερό ξεπεράσει την επιτρεπτή στάθμη δίνεται εντολή ώστε να σταματήσει η αντλία. Αν για κάποιο λόγο το νερό υπερχειλίσει, τότε με την αρχή των συγκινονούντων δοχείων, επιστρέφει πίσω στη δεξαμενή. Επίσης μέσα στο υπόστρωμα πετροβάμβακα έχει τοποθετηθεί πεχάμετρο ώστε να ελέγχουμε το ph του διαλύματος.
  2. Εξαερισμός
  =============
  Ο εξαερισμός γίνεται με δύο τρόπους. Α) Με παράθυρα στο ψηλότερο σημείο της οροφής. Αυτά είναι κατσκευασμένα από δύο παλιούς οδηγούς CD-ROM που έχουν αφαιρεθεί όλα τα εξαρτήματα εκτός από τον μηχανισμό της πόρτας και λειτουργούν σαν συρόμενα παράθυρα. Αυτά ανοίγουν και κλείνουν ώστε να ρυθμίζεται η εσωτερική θερμοκρασία. Β) Με δύο ανεμιστήρες από τροφοδοτικά παλιών υπολογιστών, οι οποίοι κάνουν βεβιασμένη κυκλοφορία αέρα. (Ο ένας ωθεί μέσα και ο απέναντι βγάζει τον αέρα έξω). Με τον έλεγχο των στροφών κρατάμε την θερμοκρασία και την υγρασία στα επιθυμητά επίπεδα. 
<a href="README.md"><= Επιστροφή</a><br>
