<a href="../README.md"><= Επιστροφή</a><br>

<p>Το θερμοκήπιο έχει διαστάσεις 120cm (μήκος) x 60cm (πλάτος) x 95cm (ύψος) και ο σκελετός είναι κατασκευασμένος από PVC ηλεκτρολογικά κανάλια βαρέως τύπου διαμέτρου 20mm. Το υλικό αυτό το επιλέξαμε γιατί είναι ελαφρύ, πολύ ανθεκτικό και κατεργάζεται εύκολα. Η όλη κατασκευή είναι στερεωμένη σε μοριοσανίδα 16mm, ώστε να μεταφέρεται εύκολα από δύο άτομα. Στο εσωτερικό περιέχει δύο παρτέρια μήκους 110cm όπου εκεί θα φυτευτούν 16 ρίζες από τα φυτά που πρόκειται να καλλιεργηθούν.<br>
  Ο σκελετός ντύνεται με διάφανο νάιλον ώστε να περνάει το ηλιακό φως.</p>
  <p align="center"><img src="/resources/images/sxedio1.png" width="700"></p>
Οι λειτουργίες που γίνονται μέσα στο θερμοκήπιο είναι οι παρακάτω:<br>
  <b>1. Πότισμα</b>
  <p>Σε χαμηλότερο επίπεδο υπάρχει δεξαμενή χωρητικότητας 20-30lt με το νερό και τις θρεπτικές ουσίες. Με μία αντλία πλυντηρίου το νερό ανεβαίνει πάνω και με σταγόνες ποτίζει τα φυτά μέσα από 16 ακροφύσια. Αυτόματα όταν το νερό ξεπεράσει την επιτρεπτή στάθμη δίνεται εντολή ώστε να σταματήσει η αντλία. Αν για κάποιο λόγο το νερό υπερχειλίσει, τότε με την αρχή των συγκοινωνούντων δοχείων, επιστρέφει πίσω στη δεξαμενή. Επίσης μέσα στο υπόστρωμα πετροβάμβακα έχει τοποθετηθεί πεχάμετρο ώστε να ελέγχουμε το ph του διαλύματος.</p>
  <b>2. Εξαερισμός</b>
  <p>Ο εξαερισμός γίνεται με δύο τρόπους:<br> Α) Με παράθυρα στο ψηλότερο σημείο της οροφής. Αυτά είναι κατασκευασμένα από δύο παλιούς οδηγούς CD-ROM που έχουν αφαιρεθεί όλα τα εξαρτήματα εκτός από τον μηχανισμό της πόρτας και λειτουργούν σαν συρόμενα παράθυρα. Αυτά ανοίγουν και κλείνουν ώστε να ρυθμίζεται η εσωτερική θερμοκρασία.<br> Β) Με δύο ανεμιστήρες από τροφοδοτικά παλιών υπολογιστών, οι οποίοι κάνουν βεβιασμένη κυκλοφορία αέρα. (Ο ένας ωθεί μέσα και ο απέναντι βγάζει τον αέρα έξω). Με τον έλεγχο των στροφών κρατάμε την θερμοκρασία και την υγρασία στα επιθυμητά επίπεδα. Μέσα στο θερμοκήπιο υπάρχει θερμόμετρο και υγρασιόμετρο ώστε να ελέγχονται αυτά τα μεγέθη κάθε ένα λεπτό.</p>
  <b>3. Σκίαση</b>
<p>Στην οροφή υπάρχει σύστημα κουρτινών σκίασης. Αποτελείται από δύο μέρη και απλώνει ή μαζεύει ανάλογα με την ένταση του ηλιακού φωτός. Στην οροφή εξωτερικά υπάρχει ένα μικρό φωτοβολταϊκό το οποίο μετράει την ένταση της ηλιακής ακτινοβολίας. Αν η ένταση ξεπεράσει τα επιτρεπτά επίπεδα, οι κουρτίνες απλώνουν ώστε να προστατέψουν τα φυτά. Όταν είναι νύχτα και έξω επικρατεί παγετός, οι κουρτίνες απλώνουν ώστε να μικρύνει ο χώρος και να μην χάνεται θερμότητα από την οροφή. Αν τώρα έξω έχει πολύ ηλιοφάνεια και η θερμοκρασία μέσα έχει ξεπεράσει τα επιτρεπτά επίπεδα, η κουρτίνες μαζεύουν σε βήματα ώστε να μην μπαίνει μέσα πολύ φως αλλά και να μπορεί να φύγει ο ζεστός αέρας από τα παράθυρα της οροφής.</p> 
  <b>4. Θέρμανση - Φωτισμός</b>
<p>Για θερμαντικό σώμα χρησιμοποιούμε δύο λαμπτήρες πυρακτώσεως των 100W οι οποίοι ζεσταίνουν τον χώρο του θερμοκηπίου όταν έξω επικρατεί παγετός. Επίσης φωτίζουν τα φυτά τη νύχτα ώστε να γίνεται φωτοσύνθεση και να αναπτύσσονται γρηγορότερα.</p>
<a href="../README.md"><= Επιστροφή</a><br>
